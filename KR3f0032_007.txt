# -*- mode: mandoku-view -*-
#+TITLE: 九章算術
#+DATE: 2015-09-23 10:11:34
#+PROPERTY: JUAN 7

<md:KR3f0032_SBCK_007-1a>¶九章算術卷七　　　　　晉¶　劉　徽　注¶
　　　　　　　　　　　　唐　李淳風　注釋¶
盈不足以御隠雜互見¶
今有共買物人出八盈三人出七不足四問人¶數物價
各幾何¶答曰七人¶物價五十三¶
今有共買雞人出九盈一十一人出六不足十六<md:KR3f0032_SBCK_007-1b>¶問人
數雞價各幾何¶答曰九人¶雞價七十
<pb:KR3f0032_WYG_007-1b>
今有共買璡人出半盈四人出少半不足三問¶人數璡
價各幾何¶答曰四十二人¶璡價十七¶
今有共買牛七家共出一百九十不足三百三¶十九家
共出二百七十盈三十問家數牛價各<md:KR3f0032_SBCK_007-2a>¶幾何¶答曰一百
二十六家¶牛價三千七百五十
　按此術并盈不足者為衆家之¶差故以為實置所出
　率各以家數除之各得一家所出率以少減多者得¶
　一家之差以除即家數以出率乗之減盈故得牛價
<pb:KR3f0032_WYG_007-2a>
　¶也¶
術曰盈不足相與同共買物者(案此十字原本訛在有/分者通之句下共訛作)
(其遂不可/通今改正)置所出率¶盈不足各居其下令維乗所出率
并以為<md:KR3f0032_SBCK_007-2b>¶實并盈不足為法(案此下原本有實如法而一/五字考此術法實皆以設差)
(約之實為物價法為人數與他術實如/法而一者不同此五字後人所加今刪)
　按盈者謂之朓不足者謂之朒所出率謂之假令盈
　朒維乗兩設者欲為同齊之意據共買物人出八盈
　三人出七不足四齊其假¶令同其盈朒盈朒俱十二
<pb:KR3f0032_WYG_007-2b>
　通計齊則不盈不朒之正數故可并之為實并盈不
　足為¶法齊之三十二者是四假令有盈十二齊之二
　十一者是三假令亦朒十二并七假¶令合為一實故
　并三四為法(案此條原本訛在以御隠/雜互見之下今改正移此)
有分者通之
　若兩設有分者齊其子同¶其母此問兩設俱見零分
　故齊其子同其母(案此條首句之上原本有注云二/字接上條故并三四為法之下係)
　(後人連合注文田其更端不相通/貫竄入注云二字以别之今刪正)
<pb:KR3f0032_WYG_007-3a>
副置所出率(案原本脱/副字今補)以少¶減多餘以約法實實為物
價法為人數(案此術前列四問本會通為一徽注辭不/逹意後人失其解遂妄加改竄據第二問)
(人出九盈十一人出六不足十六以十六互乗九得一/百四十四以十一互乗六得六十六并之二百一十為)
(實所謂相與同共買物者置所出率盈不足各俱其丅/令維乗所出率并以為實也盈十一及不足十六并之)
(二十七為法所謂并盈不足為法也于出九減出六餘/三以三約實二百一十得價七十以三約法二十七得)
(九人所謂副置所出率以少減多餘以約法實實為物/價法為人數也其第一問所出率相減餘一則法實無)
(庸約故維乗并之徑得物價并盈不足徑得人數偶省/一算耳第三問人出半盈四人出少半不足三半即二)
(分之一少半即三分之一也又即為二人共出一盈四/三人共出一不足三以二分通三之一得二以三分通)
<pb:KR3f0032_WYG_007-3b>
(二之一得三是齊其子也二分三分相乗得六是同其/母也以盈四互乗二得八以不足三互乗三得九并之)
(十七為實是盈不足維乗所出率并以為實也盈四及/不足三并而為七以分母相乗所得六通而齊之得四)
(十二為法是并盈不足為法也二三相減餘一以約法/實亦無庸約故徑得物價人數第四問七家共出一百)
(九十不足三百三十九家共出二百七十盈三十以九/家互乗一百九十得一千七百一十以七家互乗二百)
(七十得一千八百九十猶之齊其子也七家九家相乗/得六十三猶之同其母也以盈三十互乗一千七百一)
(十得五萬一千三百以不足三百三十互乗一千八百/九十得六十二萬三千七百并之六十七萬五千為實)
(是盈不足維乗所出率并以為實也盈三十及不足三/百三十并而為三百六十以六十三通而齊之得二萬)
(二千六百八十為法是并盈不足為法也于一千八百/九十減一千七百一十餘一百八十以一百八十約實)
<pb:KR3f0032_WYG_007-4a>
(六十七萬五千得價三千七百五十以一百八十約法/二萬二千六百八十得一百二十六家是副置所出率)
(以少減多餘以約法實也三四兩問皆所謂有分者通/之也由此觀之後人改竄之謬顯然後兩盈兩不足相)
(與同共買物者後人亦/改竄其文謬戻倣此)
　令下¶維乗上訖以同約之不可約故以乗同之所出
　率以少減多者餘謂之設差以為少¶設則并盈朒是
　為定實故以少設約定實則法為人數適足之實故
　為物價(案二十字有舛誤當云故以少設/約法則為人數約實則為物價)盈朒當與
　少設相¶通不可徧約亦當分母乗設差為約法實<md:KR3f0032_SBCK_007-3a>¶此
<pb:KR3f0032_WYG_007-4b>
　(條首句之上原本有又云二字接上條故齊其子同/其母之丅亦後人連合注文田其更端竄入此二字)
　(以别之/今改正)
其一術曰并盈不足為實以所出率以少¶減多餘為法
實如法得一以所出率乗¶之減盈増不足即物價
　此術意謂盈不足衆衆人之差以所¶出率以少減多
　餘為一人之差以一人之差約衆人之差故得人數
　¶也(案此條原本訛在第/一問之下今改正)
今有共買金人出四百盈三千四百人出三百¶盈一百
<pb:KR3f0032_WYG_007-5a>
問人數金價各幾何¶答曰三十三人¶金價九千八百¶
今有共買羊人出五不出四十五人出七不足<md:KR3f0032_SBCK_007-3b>¶三問人
數羊價各幾何¶答曰二十一人¶羊價一百五十¶
術曰兩盈兩不足相與同共買物者(案此十二字原本/亦訛在後有分者)
(通之句下共訛/作其今改正)置所¶出率盈不足各居其下令維乗所
出率以¶少減多餘為實兩盈兩不足以少減多餘¶為法
(案此下原本有實如法而/一五字亦後人妄加今刪)有分者通之副置所出率(案/原)
(木脱副/字今補)以少減多¶餘以約法實實為物價法為人數
<pb:KR3f0032_WYG_007-5b>
　按此術兩盈兩不足者兩設皆不足于正數其所以
　變化猶兩盈(案此有脱誤當云兩盈者<md:KR3f0032_SBCK_007-4a>¶兩設皆逾于/正數兩不足者兩設皆不足于正數其)
　(所以變化則兩/不足亦猶兩盈)¶而或有勢同而情違者當其為實俱
　令不足其相乗減則遺其所不足焉故其餘所¶以為
　實者無朒數以損焉葢出而有餘兩盈兩設皆通于
　正數(案以上訛/舛不可通)假令與共買物人出¶八盈三人出九
　盈十齊其假令同其兩盈兩盈俱三十(案原本脱/盈字今補)舉
　齊則兼去其餘所以為實¶者無盈數兩盈以少減多
<pb:KR3f0032_WYG_007-6a>
　餘為法齊之八十者是十假令而凡盈三十者是齊
　十以十三之(案此七字舛誤不可通/當云是三以十齊¶之)齊之二十七者
　是三假令而凡盈三十者是三以十之(案此五字亦/舛誤當云是)
　(十以三/齊之)今假令兩盈共十三以三減十餘¶七為一實
　故令以三減十餘七為法所出率以少減多餘謂之
　設差因設差為¶少設則兩盈之差是為定實故以設
　法人數約實即得全數(案此十二字亦舛誤當云故/以少設約法則為人數約實)
　(則得/物價)
<pb:KR3f0032_WYG_007-6b>
其一術曰置所出率以少減多餘為法兩<md:KR3f0032_SBCK_007-4b>¶盈兩不足以
少減多餘為實實如法而一¶得人數以所出率乗之減
盈増不足即物¶價
　置所出率以少減多得一人之差兩盈兩不足相減
　餘為衆人之差(案原本脱/餘字今補)故以一人¶之差除之得人
　數以所出率乗之減盈増不足即物價¶
今有共買犬人出五不足九十人出五十適足¶問人數
大價各幾何¶答曰二人<md:KR3f0032_SBCK_007-5a>¶犬價一百
<pb:KR3f0032_WYG_007-7a>
術曰以盈及不足之數為實實置所出率以¶少多餘為
法實如法得一其求物價¶者以適足乗人數得物價
　¶¶此術意謂以所出率以少減多者餘是一人不足之
　差不<md:KR3f0032_SBCK_007-5b>¶足數為衆人之差以一人差約之故得人之数
　也適足數為實者(案此句訛舛當云/盈不足數為實者)數單見即衆人
　差故以為實所出率以少減多餘即一人差(案原本/脱餘字)
　(今/補)故以為法以除衆人差得人數以適足乗人數即
　得物價也
<pb:KR3f0032_WYG_007-7b>
今有米在十斗桶中不知其數滿中添粟而舂¶之得米
七斗問故果幾何¶答曰二斗五升¶
術曰以盈不足術求之假令故米二斗不¶足二升令之
三斗有餘二升(案此下有脱文當云以盈不足維乗假/令之數并為實并盈不足為法實如法)
(而一得故/米斗數)
　按桶受一斛若使故米二¶斗須添粟八斗以滿之八
　斗得糲米四斗八升課于七斗是為不足二升若使
　故米¶三斗須添粟七斗以滿之七斗得糲米四斗二
<pb:KR3f0032_WYG_007-8a>
　升課于七斗是為有餘二升以盈不¶足維乗假令之
　數者欲為齊同之意(案此下原本云為齊同者假令/據共買物人出八盈三人出七)
　(不足四齊其假令同其盈朒俱十二通計齊即不盈/不朒之正數故可以并之為實并盈不足為法齊之)
　(三十二者是四假令有盈十二齊之二十一者是三/假令而凡物十二并七假令合為一實故亦并三四)
　(為法几一百字已見前此處係重/出衍文與上下絶不相涉今刪去)實如法即得故米
　斗數乃不盈不朒之正數也<md:KR3f0032_SBCK_007-6a>¶今有垣髙九尺𤓰生其上蔓日長七寸瓠其其¶下蔓日
長一尺問幾何日相逄𤓰瓠各長幾何¶答曰五日十七
<pb:KR3f0032_WYG_007-8b>
分日之五¶𤓰長三尺七寸一十七分寸之一¶瓠長五尺
二寸一十七分寸之一十六¶
術曰假令五日不足五寸令之六日有餘¶一尺二寸(案/此)
(下有脱文當云以盈不足維乗假令之數并/為實并盈不足為法實如法而一得日數)
　按假令五日不足五寸者𤓰生五日下垂蔓三尺五
　寸瓠生五¶日上延蔓五尺課于九尺之垣是為不足
　五寸令之六日有餘一尺二寸者若使𤓰¶生六日下
　垂蔓四尺二寸瓠生六日上延蔓六尺課于九尺之
<pb:KR3f0032_WYG_007-9a>
　垣是為有餘一尺二<md:KR3f0032_SBCK_007-6b>¶寸以盈不足維乗假令之數者
　欲為齊同之意(案此下原本云假令據共買物者人/出八盈三人出七不足四齊其假令)
　(同其盈朒俱十二通計齊即不盈不朒之正¶數故可/并以為實并盈不足為法齊之三十二者是四假令)
　(有盈十二齊之二十一者足三假令而凡朒十二并/七假令合為一實故亦并三四為法凡九十六字即)
　(上條重出衍文復雜入于此/與上下亦絶不相涉今刪去)實如法而一即設差不
　盈不朒之正數即

數

即得日數以𤓰瓠一日之長乗之故
　各得其長之數也¶
今有蒲生一日長三尺莞生一日長一尺蒲¶日自半莞
<pb:KR3f0032_WYG_007-9b>
生日自倍問幾何日而長等¶答曰二日十三分日之六¶
各長四尺八寸一十三分寸之六¶
術曰假令二日不足一尺五寸令之三日¶有餘一尺七
寸半(案此下有脱文當云以盈不足維秉假令之數并/為實并盈不足為法實如法而一得日數不盡者)
(等數約之而命分以後一日所長乗日分子如/日分母而一各増二長為二物共長齊等之數)
　按假令二日不足一尺五寸者蒲生二日長四¶尺五
　寸莞生二日長三尺是為未相及一尺五寸故曰不
　足令之三日有餘一尺七<md:KR3f0032_SBCK_007-7a>¶寸半者蒲増前七寸半莞
<pb:KR3f0032_WYG_007-10a>
　増前四尺是為過一尺七寸半故曰有餘以盈不足
　乗除¶之又以後一日所長各乗日分子如日分母而
　一者各得日分子之長也故各増二¶長即得其數¶
今有<md:KR3f0032_SBCK_007-8a>¶醇酒一斗直錢五十行酒一斗直錢一十¶今將錢
三十得酒二斗問醇行酒各得幾何¶答曰醇酒二升半¶
行酒一斗七升半¶
術曰假令醇酒五升行酒一斗五升有餘¶一十令之醇
酒二升行酒一斗八升不足¶二(案此下有脱文當云各/以盈不足維乗之并為)
<pb:KR3f0032_WYG_007-10b>
(實并盈不足為法實如/法而一得二酒之數)
　據醇酒五升直錢二十五行酒一斗五升直錢一十
　五課于三十是為有餘十據¶醇酒二升直錢一十行
　酒一斗八升直錢一十八課于三十是為不足二以
　盈不足¶術求之此問已有重説及其齊同之意也<md:KR3f0032_SBCK_007-8b>¶今有大器五小器一容三斛大器一小器五容¶二斛問
大小器各容幾何¶答曰大器容二十四分斛之十三¶小
器容二十四分斛之七
<pb:KR3f0032_WYG_007-11a>
術曰假令大器五斗小器亦五斗盈一十斗¶令之大器
五斗五升小器二斗五升不足¶二斗
　按大器容五斗大器五容二斛五斗以減二斛餘五
　斗即小器一所容故¶曰小器亦五斗小器五容二斛
　五斗大器一合為三斛課于兩斛乃多十斗令之大¶
　器五斗五升大器五合容二斛七斗五升以減三斛
　餘二斗五升即小器一所容故<md:KR3f0032_SBCK_007-9a>¶曰小器二斗五升大
　器一容五斗五升小器五合容一斛二斗五升合為
<pb:KR3f0032_WYG_007-11b>
　一斛八斗¶課于二斛少二斗故曰不足二斗以盈不
　足維乗除之(案此句有脱文當云以盈不足維乗/之各并為實并盈不足為法除之)¶
今有漆三得油四油四和漆五今有漆三斗欲¶令分以
易油還自和餘漆問出漆得油和漆各¶幾何¶答曰出漆
一斗一升四分升之一¶得油一斗五升¶和漆一斗八升
四分升之三¶
術曰假令出漆九升不足六升令之出漆<md:KR3f0032_SBCK_007-9b>¶一斗二升有
餘二升
<pb:KR3f0032_WYG_007-12a>
　按此術三斗之漆出九升得油一斗二升¶可和漆一
　斗五升餘有二斗一升則六升無油可和故曰不足
　六升令之出漆一斗¶二升則易得油一斗六升可和
　漆二斗于三斗之中已出一斗二升餘有一斗八升¶
　見在油合和得漆二斗則是有餘二升以盈不足維
　乗之為實并盈不足為法實如¶法而一得出漆升數
　(案此下有脱文當/云求油及和漆者)四五各為所求率四三各為所有
　率而今有之¶即得也
<pb:KR3f0032_WYG_007-12b>
今有玉方一寸重七兩石方一寸重六兩今有¶石立方
三寸中有玉并重十一斤問玉石重各¶幾何<md:KR3f0032_SBCK_007-10a>¶答曰玉一
十四寸重六斤二兩¶石一十三寸重四斤一十四兩¶
術曰假令皆玉多十三兩令之皆石不足¶一十四兩不
足為玉多為石各以一寸之重¶乗之得玉石之積重
　立方三寸是一面之方計積二十七寸玉¶方一寸重
　七兩石方一寸重六兩是為玉石重差一兩假令皆
　玉合有一百八十九¶兩課于一十一斤有餘一十三
<pb:KR3f0032_WYG_007-13a>
　兩(案此下原本衍/故謂二字今刪)玉重而石輕故有此多即二十七
　寸之中有十三寸寸¶損一兩則以為石重故言多為
　石言多之數出于石以為玉假令皆石合有一百六¶
　十二兩課于十一斤少十四兩故曰不足此不足即
　以重為輕故令減少數于石重<md:KR3f0032_SBCK_007-10b>¶即二十七寸之中有
　十四寸寸増一兩也(案此句有脱文當云寸/増一兩則以為玉重也)¶
今有善田一畞價三百惡田七畞價五百今并¶買一頃
價錢一萬問善惡田各幾何¶答曰善田一十二畞半¶惡
<pb:KR3f0032_WYG_007-13b>
田八十七畞半¶
術曰假令善田二十畞惡田八十畞多一¶千七百一十
四錢七分錢之二令之善田¶一十畞惡田九十畞不足
五百七十一錢七¶分錢之三
　按善田二十畞直錢六千惡田八十畞直錢五千七
　百一十四<md:KR3f0032_SBCK_007-11a>¶七分錢之二課于一萬是多一千七百一
　十四七分錢之二令之善田十畝直錢¶三千惡田九
　十畞直錢六千四百二十八七分錢之四課于一萬
<pb:KR3f0032_WYG_007-14a>
　是為不足五百七¶十一七分錢之三以盈不足術求
　之也¶
今有黄金九枚白銀一十一枚稱之重適等交易¶其一
金輕十三兩問金銀一枚各重幾何¶答曰金重二斤三
兩一十八銖¶銀重一斤一十三兩六銖¶
術曰假令黄金三斤白銀二斤一十一分斤¶之五不足
四十九于右行令之黄金二斤<md:KR3f0032_SBCK_007-11b>¶白銀一斤一十一分斤
之七多一十五于左行¶以分母各乗其行内之數以盈
<pb:KR3f0032_WYG_007-14b>
不足維乗¶所出率并以為實并盈不足為法實如法¶得
黄金重分母乗法以除得銀重約之得¶分也
　按此術假令黄金九白銀一十一俱重二十七斤金
　九約之得三斤銀一十一¶約之得二斤一十一分斤
　之五各為金銀一枚重數就金重二十七斤之中減
　一金之¶重以益銀銀重二十七斤之中減一銀之重
　以益金則金重二十六斤一十一分斤之¶五銀重二
　十七斤一十一分斤之六以少減多則金輕一十七
<pb:KR3f0032_WYG_007-15a>
　兩一十一分兩之五課于一十¶三兩多四兩一十一
　分兩之五通分内子言之是為不足四十九又令之
　黄金九一枚<md:KR3f0032_SBCK_007-12a>¶重二斤九枚重一十八斤白銀一十一
　亦合重一十八斤也乃以一十一除之得一枚一斤
　一十¶一分斤之七為銀一枚之重數今就金重一十
　八斤之中減一枚金以益銀復減一枚¶銀以益金則
　金重一十七斤一十一分斤之七銀重一十八斤一
　十一分斤之四以少減多即¶金輕一十一分斤之八
<pb:KR3f0032_WYG_007-15b>
　課于一十三兩少一兩一十一分兩之四通分内子
　言之是為多一¶十五以盈不足為之如法得金重(案/此)
　(二句有脱誤當云以盈不/足術求之實如法得金重)以除者為銀兩分母故同
　之(案此二句亦脱誤當云分母/乗法以除者謂銀兩分母同)須通法而後¶乃除得
　銀重餘皆約之者術省故也¶
今有良馬與駑馬發長安至齊齊去長安三千¶里良馬
初日行一百九十三里日増一十三里駑¶馬初日行九
十七里日減半里良馬先至齊復<md:KR3f0032_SBCK_007-12b>¶還迎駑馬問幾何日
<pb:KR3f0032_WYG_007-16a>
相逢及各行幾何¶答曰一十五日一百九十一分日之
一¶百三十五而相逢¶良馬行四千五百三十四里一百
九¶十一分里之四十六¶駑馬行一千四百六十五里一
百九¶十一分里之一百四十五¶
術曰假令十五日不足三百三十七里半¶令之十六日
多一百四十里以盈不足維<md:KR3f0032_SBCK_007-13a>¶乗假令之數并而為實并
盈不足為法實¶如法而一得日數不盡者以等數除之
而¶命分(案以盈不足維乗至此原本訛入注内今據前/術體例改正又此下仍有脱文當云求二馬各)
<pb:KR3f0032_WYG_007-16b>
(行里數以十五日初末之行并而半之十五乗之又以/後一日之定行乗日分子日分母為法得一各加于前)
(破半里為半/法以入殘分)
　求良馬行者十四乗益疾里數而半之加良馬初日
　之行里數(案此下有脱文當云以乗十五日得十五/日之凡行又以十五日乗益疾里數加良)
　(馬初日/之行)以乗日分¶子如日分母而一所得前良馬凡
　行里數即得其不盡而命分(案此二句有舛誤當云/所得及其不盡而命分)
　(加于前良馬凡/行里數即得)求駑馬行者¶以十四乗半里又半之
　以減駑馬初日之行里數以乗十五日之凡行(案又/半之)
<pb:KR3f0032_WYG_007-17a>
　(至此有訛脱¶當云以減駑馬初日之行里數餘以并/初日之行又半之乗十五日得駑馬十五日之凡行)
　又以十五日乗半里以減駑馬初日之行餘以乗日
　分子如日分¶母而一所得加前里即駑馬定行里數
　其竒半里者為半法以半法増殘分即得其¶不盡者
　而命分按令十五日不足三百三十七里半者據良
　馬十五日凡行四千二¶百六十里除先去齊三千里
　定還迎駑馬一千二百六十里駑馬十五日凡行一
　千四百二里半并良馬二馬所行得二千六百六十
<pb:KR3f0032_WYG_007-17b>
　二里半課于三千里少三百三十七里半故曰不足
　令之十六日多一百四十里者據良馬十六日凡行
　四千六百四十八里先除去齊三千里定還迎駑馬
　一千六百四十八里駑<md:KR3f0032_SBCK_007-13b>¶馬十六日凡行一千¶¶四百九
　十二里并良駑二馬所行得三千一百四十里課于
　三千里餘有一百四¶十里故謂之多也以盈不足之
　(案此五字脱誤不可通當云以盈不足維/乗假令之數并而為實并盈不足為法)實如法而
　一¶得日數者即設差不盈不朒之正數以二馬初日
<pb:KR3f0032_WYG_007-18a>
　所行里乗十五日為一十五日平行¶數求初末益疾
　減遲之數者并一與十四以十四乗而半之為中平
　之積(案此下原本有減益疾/之數五字係衍文今刪)又令益疾¶減遲里數乗
　之各為減益之中平里故各減益平行數得一十五
　日定行里若求後一¶日以十六日之定行里數乗日
　分子如日分母而一各得日分子之定行里數故各<md:KR3f0032_SBCK_007-14a>¶　并十五日定行里即得其駑馬竒半里者法為全里
　之分故破半里為半法以増殘¶分即合所問也
<pb:KR3f0032_WYG_007-18b>
今有人持錢之蜀賈利十三初返歸一萬四千¶次返歸
一萬三千次返歸一萬二千次返歸一¶萬一千後返歸
一萬凡五返歸錢本利俱盡問¶本持錢及利各幾何¶答
曰本三萬四百六十八錢三十七¶萬一千二百九十三
分錢之八萬四¶千八百七十六<md:KR3f0032_SBCK_007-14b>¶利二萬九千五百三十
一錢三十七¶萬一千二百九十三分錢之二十八¶萬六
千四百一十七¶
術曰假令本錢三萬不足一千七百三十¶八錢半令之
<pb:KR3f0032_WYG_007-19a>
四萬多三萬五千三百九十¶錢八分
　按假令本錢三萬并利為三萬九千除初返歸留餘
　加利為三萬二¶千五百除二返歸留餘又加利為二
　萬五千三百五十除第三返歸留餘又加利為¶一萬
　七千三百五十五除第四返歸留餘又加利為八千
　二百六十一錢半除第五¶返歸留合一萬錢不足一
　千七百三十八錢半若使本錢四萬并利為五萬二
　千除<md:KR3f0032_SBCK_007-15a>¶初返歸留餘加利為四萬九千四百除第二返
<pb:KR3f0032_WYG_007-19b>
　歸留餘又加利為四萬七千三百二¶十除第三返歸
　留餘又加利為四萬五千九百一十六除第四返歸
　留餘又加利為¶四萬五千三百九十錢八分除第五
　返歸留合一萬餘三萬五千三百九十錢八分¶故曰
　多
　又術置後返歸一萬以十乗之十三而一即後所持
　之本加一萬一千又以¶十乗之十三而一即第四返
　之本加一萬二千又以十乗之十三而一即第三返
<pb:KR3f0032_WYG_007-20a>
　之¶本加一萬三千又十乗之十三而一即第二返之
　本加一萬四千又以十乗之十¶三而一即初持之本
　并五返之錢以減之即利也¶
今有垣厚五尺兩䑕對穿大䑕日一尺小䑕亦日一尺
大䑕日自倍小䑕日自半問幾何日相逢各穿幾何答
曰二日一十七分日之二大䑕穿三尺四寸十七分寸
之一十二小䑕穿一尺五寸十七分寸之五
術曰假令二日不足五寸令之三日有餘三尺七寸半
<pb:KR3f0032_WYG_007-20b>
　大䑕日倍二日合穿三尺小䑕日自半合穿一尺五
　寸并大䑕所穿合四尺五寸課于垣厚五尺是為不
　足五寸令之三日大䑕穿得七尺小䑕穿得一尺七
　寸半并之以減垣厚五尺有餘三尺七寸半以盈不
　足術求之即得以後一日所穿(案原本訛作/求今改正)乗日分
　子如日分母而一即各得日分子之中所穿故各増
　二日定穿即合所問也
　九章算術卷七
<md:KR3f0032_SBCK_007-15b>¶
<pb:KR3f0032_WYG_008-1a>
欽定四庫全書
　
